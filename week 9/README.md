# Задачи

> Задача 1

Реализирайте клас ShoppingItem, който ще съхранява информация за покупка в магазин:

- наименувание (до 124 символа)
- брой закупени продукти
- единична цена на продукта

Реализирайте за класа:
- Подходящи конструктури
- методи за достъп до полетата
- метод **calculateTotal** - изчисляващ дължимата сума (брой продукти \* единична цена)

Реализирайте клас ShoppingList, който описва списък за пазаруване, представен чрез масив от покупки, чийто максимален брой се задава при конструиране на списъка. За класа да се реализират:
- конструктор с един параметър, задаващ максималния брой N покупки, които ще бъдат съхранявани в списъка
- метод **addItem** за добавяне на покупка (ако в списъка вече има покупка със същото наименование, да не се добавя нова покупка, а да се увеличи броят на продуктите в старата, като се използва първата получена цена)
- метод **totalPrice** - изчислява дължимата сума
- метод **mostExpensive** - връща най-скъпата покупка(ако има 2 или повече такива, да върне коя да е от тях)

> Задача 2

Лекар трябва да поддържа статистика за броя на посещенията, които са направили пациентите му. За всеки пациент лекарят записва името, датата на раждане и броят посещения, които е направил пациентът през една календарна година. Всеки лекар има име, списък от пациенти, брой пациенти и уникален идентификационен номер. 

В статистиката не може да присъства анонимен пациент (пациент без име). Да се създаде конструктор с параметри, като в случай, че липсва брой на посещенията, по подразбиране да бъдат 0.
 
Създайте следните методи:
- конструктор с параметри за създаване на лекар;
- метод за намиране на средния брой посещения при лекар за календарна година;
- метод, който намира и връща броя на пациентите, направили повече от зададен брой посещения.

Дефинирайте следните оператори:
- оператор за извеждане на информацията на лекар;
- оператор за намиране на i-тия пациент в списъка от пациенти. Ако липсва такъв индекс, да се хвърли exception.

Демонстрирайте работата на класовете чрез:
- кратка програма 
или
- unit тестове.